Goedemiddag mevrouw Jansen, fijn dat u er bent. Hoe gaat het met uw benen? Goedemiddag. Ja, ik heb nog steeds last van die spataderen. Vooral aan het eind van de dag voel ik dat mijn rechterbeen zwaarder aanvoelt en het ziet er ook gewoon niet mooi uit. Dat hoor ik vaker. Ik heb het echo onderzoek van vorige week erbij gepakt en daarop zien we inderdaad dat één van de grotere oppervlakkige aderen niet goed functioneert. Dat betekent dat het bloed daarin terug lekt, wat die bobbelige aderen veroorzaakt. Dus dat verklaart het dan precies. En gelukkig zijn er tegenwoordig meerdere, minimaal ingrijpende behandelingen mogelijk waarmee we de spataderen kunnen sluiten of verwijderen, afhankelijk van de situatie. U gaf aan dat u ook benieuwd bent naar het cosmetische effect. Ja, ik vind het echt lelijk geworden en ik durf al jaren geen rok meer aan. Dan is het goed om te weten dat de behandelingen zowel op medische als esthetische gronden worden uitgevoerd. De twee meest gebruikte methoden zijn endoveneuze laserbehandeling, waarbij we de aangedane ader van binnenuit verhitten en laten sluiten of sclerotherapie waarbij we een vloeistof of schuim injecteren om kleinere spataderen dicht te maken. En dat werkt echt in de meeste gevallen wel ja. Bij de laserbehandeling maken we een kleine prik In het been, brengen we een dun slangetje in de ader en verwarmen die van binnenuit met laserlicht. De ader sluit dan vanzelf. Uw lichaam voert het afgesloten vat later zelf af. Het klinkt heftig, maar het is een dagbehandeling en u mag daarna gewoon naar huis. Doet het pijn, die prikken? We gebruiken lokale verdoving, dus u voelt hooguit wat druk of warmte, maar geen pijn. Hetzelfde geldt bij sclerotherapie. Dat is vooral geschikt voor kleinere, Oppervlakkige adertjes. Die worden letterlijk dichtgeplakt door de injectie, waarna ze langzaam verdwijnen. En is dat dan permanent de behandelde aders verdwijnen? Ja, maar omdat u aanleg heeft voor spataderen kunnen er in de loop der jaren wel nieuwe ontstaan. Daarom adviseren we vaak om een goede steunkous te dragen in de eerste weken na behandeling. En op de lange termijn te blijven bewegen en niet te lang stil te staan. Moet ik dan lang herstellen? Nee. U kunt na de laserbehandeling meestal dezelfde dag nog lopen. Sterker nog, beweging is juist goed. We adviseren wel om de eerste week zware inspanning, zoals sporten of sauna, even te vermijden. Bij sclerotherapie geldt dat u meestal gewoon uw dagelijkse dingen kunt doen. En hoe zit het met het resultaat? Wordt mijn been dan echt strakker? In veel gevallen ziet het been er rustiger en gladder uit. De bollingen verdwijnen en de huid wordt egaler. Het duurt vaak enkele weken tot maanden voor het definitieve resultaat zichtbaar is. We maken voor en na foto's zodat u zelf het verschil goed kunt zien. Ik wil dit wel doen. Dat klinkt goed. Dan stel ik voor dat we u inplannen voor de behandeling en we starten met de lasertherapie voor de grotere ader. Eventueel kunnen we daarna nog met sclerotherapie de kleinere vaten aanpakken. Ik geef u een folder mee met uitleg en we nemen vooraf alles nog rustig met u door. Heel fijn, dank u. Ik ben blij dat er iets aan te doen is. Graag gedaan, mevrouw Jansen. Heeft u op dit moment nog vragen? Misschien eentje? Wordt dit eigenlijk door mijn verzekeraar vergoed? Dat hangt af van de klachten. Als er sprake is van medische indicatie, zoals pijn of zwelling, wordt het meestal vergoed. Voor puur cosmetische behandelingen is dat niet altijd het geval. Ik laat onze assistente het met uw verzekering nakijken. Top! Dan kijk ik daar ook nog even naar. Helemaal goed! We houden contact en u hoort binnenkort wanneer u ingepland wordt.