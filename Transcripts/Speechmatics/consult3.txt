Goedemorgen meneer de Vries, Fijn dat u er bent. Hoe gaat het met u sinds het laatste gesprek? Goedemorgen dokter. Ja, het gaat op zich goed, maar ik moet zeggen dat ik me toch wat zorgen maak over de uitslag van het biopt. Dat begrijp ik heel goed. De diagnose kanker roept natuurlijk veel vragen op. Daarom wil ik alles rustig met u doornemen, zodat u goed begrijpt waar u aan toe bent en wat de mogelijke vervolgstappen zijn. Graag! Ja, zoals u weet was uw PSA waarde verhoogd. Daarom hebben we destijds een biopt gedaan en dat is dat weefsel onderzoek van de prostaat. Daaruit blijkt dat u een laaggradige vorm van prostaatkanker heeft en dat betekent dat het om een langzaam groeiende, weinig agressieve tumor gaat. Dus het zit er wel, maar het groeit niet snel. En bij dit soort tumoren zien we vaak dat ze jarenlang weinig tot geen klachten geven. In veel gevallen groeit de tumor zelfs zo langzaam dat behandeling niet direct nodig is. Daarom is bij uw situatie actief volgen ofwel actieve surveillance een serieuze optie. Wat houdt dat precies in? Dat we de tumor goed blijven volgen? Met regelmatige PSA metingen, herhaal biopten en soms een MRI van de prostaat. Zolang de kanker rustig blijft, doen we niets. Maar als we zien dat de tumor toch actiever wordt, grijpen we wel in. Maar is dat niet riskant? Ik bedoel, als je wacht, wordt het dan niet erger? Dat is een heel begrijpelijke vraag. Uit grote studies weten we inmiddels dat actief volgen bij dit type kanker veilig is. De kans dat de tumor plotseling agressief wordt of uitzaait is in uw geval zeer klein. En mocht er verandering optreden, zijn we er op tijd bij om alsnog te behandelen. En als ik wel nu wil behandelen, dat kan natuurlijk ook. Er zijn twee hoofd opties. Een operatie waarbij we de prostaat volledig verwijderen of bestraling van de prostaat. Beide behandelingen zijn in principe curatief, maar ze hebben wel risico op bijwerkingen zoals problemen met plassen, erectiestoornissen of vermoeidheid. Ja, daar ben ik wel bang voor eerlijk gezegd. En dat is precies waarom we in uw geval niet automatisch naar behandelen grijpen. We willen onnodige bijwerkingen voorkomen, zeker als de kanker zich rustig gedraagt. Maar als u zich zo ongemakkelijk voelt bij het idee dat er kanker zit, kunnen we daar samen goed over nadenken. Het moet ook bij u passen. Ik moet er even over nadenken. Het idee van niets doen voelt ergens gek, maar ik snap nu beter dat het eigenlijk juist iets is. Precies. Actief volgen is niet hetzelfde als niks doen. Het is een bewuste keuze met medische begeleiding. En als er reden is om alsnog te behandelen, dan doen we dat direct. Ok√©, mag ik er thuis over nadenken en er met mijn vrouw over praten natuurlijk. Ik geef u een folder mee waarin alles nog eens rustig wordt uitgelegd en u mag altijd bellen of langskomen met vragen. We nemen geen overhaaste beslissingen. Dank u wel dokter. Bedankt voor het uitleggen. Graag gedaan, meneer de Vries. Heeft u op dit moment misschien nog andere vragen of is er iets waar u zich zorgen over maakt? Nee, ik kom nu niet echt ergens op, maar ik bel als ik nog iets wil weten. Helemaal goed. We houden contact.