Goedemiddag meneer Smit, Hoe gaat het met u vandaag? Eerlijk gezegd niet zo best. Die voet blijft pijn doen en ik voel me moe. En ik hoorde van de verpleging dat u nog met me wilde praten. Ja, klopt. Ik wil graag even rustig met u bespreken wat we op dit moment zien en wat dat betekent voor de behandeling. Ik weet dat het al een lange weg voor u is geweest, met veel wondzorg en ziekenhuisbezoeken. Ja, het blijft maar terugkomen. Eerst die teen, toen die wond onder de bal van de voet en nu dit weer. We hebben opnieuw foto's gemaakt en de wond bekeken en helaas de infectie zit inmiddels dieper, waarschijnlijk ook in het bot. De antibiotica en verbanden hebben niet voldoende effect gehad. Dat betekent dat er een operatie nodig is en in dit geval praten we over een gedeeltelijke amputatie van de voet. een amputatie, dus mijn hele voet eraf. Nee, niet de hele voet. We denken op dit moment aan een voorvoet amputati dat dat betekent dat de voorste helft van de voet, dus de tenen en het aangetaste deel van de middenvoet, verwijderd wordt. Het doel is om de infectie volledig weg te halen, zodat het lichaam zich kan herstellen en de wond uiteindelijk geneest. Maar dat is wel blijvend h√®? Ja, dat klopt. We snappen dat dat een heel zwaar bericht is. Het is een ingrijpende beslissing, maar op dit moment is het eigenlijk de enige manier om te voorkomen dat de infectie zich uitbreidt en erger nog, dat het richting uw onderbeen of bloedbaan gaat. Dus als we niks doen, dan loopt u het risico dat u ernstig ziek wordt of zelfs in levensgevaar komt. We willen dat natuurlijk voorkomen en hoe eerder we ingrijpen, hoe groter de kans op een goede genezing en behoud van de rest van het been. Maar wat betekent dat dan voor mijn lopen? Kan ik dan nog normaal bewegen? Na de amputatie werken we samen met de revalidatiearts en een orthopedisch schoen technicus. U krijgt speciale schoenen of een aanpassing en met fysiotherapie leert u weer goed lopen. De meeste mensen kunnen na herstel weer redelijk zelfstandig lopen, soms met een stok of rollator. En de pijn, want ik heb al jaren die zenuwpijn in mijn voeten. Soms verbetert die juist na de operatie omdat het zieke weefsel weg is. Maar we volgen dat goed. U blijft onder controle van het pijnteam en de wondzorg en als het nodig is passen we de medicatie aan. Het klinkt alsof er geen andere keuze is. In uw situatie is dit de meest veilige en effectieve stap. We hebben met het team gekeken of er nog andere opties zijn, bijvoorbeeld een kleinere ingreep of alleen wondzorg. Maar helaas is de schade daarvoor te groot. Ik moet dit wel even laten bezinken. Dat begrijp ik helemaal. Uw kaart. U hoeft niet nu te beslissen. Ik wil u er ook niet mee overvallen. We geven u alle informatie op papier en we kunnen ook iemand van de wond, verpleging of revalidatie erbij vragen. En als u wilt, kunnen we uw dochter of iemand anders van uw familie erbij betrekken. Ja, misschien wel. Mijn dochter komt straks nog even. Goed, dan kom ik vanmiddag of morgenochtend nog even langs om samen verder te praten. En als u intussen vragen heeft of zich zorgen maakt, laat het de verpleging dan weten. We zijn er voor u. Dank u. Het is veel, maar ik ben ook een beetje opgelucht dat u eerlijk bent. U verdient duidelijkheid, meneer Smit. Ik wens u alle sterkte toe.