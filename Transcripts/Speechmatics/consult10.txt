Goedemiddag meneer van Leeuwen, fijn dat u er weer bent. Hoe gaat het vandaag met u? Tja, ik ben nog steeds kortademig, maar ik probeer een beetje rustig aan te doen. Ik dacht eerst misschien vocht op de longen of zo. Dat dachten we eerst ook. Daarom hebben we röntgenfoto's en een scan laten maken. En we hebben aanvullend een biopt gedaan. Ik wil nu graag met u delen wat daaruit gekomen is. Uit het onderzoek blijkt dat u een vormen van longkanker heeft. Meneer Van Leeuwen, het gaat om een type dat we noemen kleincellig, longi, carcinoma. En wat we helaas ook zien is dat het zich heeft uitgebreid naar andere delen van het lichaam. We spreken dan van stadium vier, dus uitgezaaid. Ja, we zien dat er plekjes zitten in onder andere de lever en het bot en dat betekent dat genezing op dit moment niet meer mogelijk is. Ik had ergens al zo'n gevoel, maar dat is toch wel even wat om te horen. Dat snap ik heel goed en het spijt me dat ik geen beter nieuws voor u heb. Wat ik nu graag met u wil bespreken is wat dit betekent en welke keuzes er zijn. Wat kunt u dan nog doen? Er zijn nog behandelingen mogelijk, zoals chemotherapie die erop gericht zijn om de ziekte tijdelijk af te remmen en de klachten iets te verlichten. Maar die behandeling is intensief en gaat vaak gepaard met bijwerkingen vermoeidheid, misselijkheid, soms meer ziekenhuisbezoeken. Het verlengt het leven mogelijk met enkele maanden, maar het is geen genezende behandeling. En als ik dat niet doe, dan richten we ons volledig op het comfort. Het verlichten van de kortademigheid, pijn of andere klachten. Dat noemen we palliatieve zorg en die kunnen we zowel thuis als in een hospice of ziekenhuis goed organiseren. De gemiddelde levensverwachting in uw situatie ligt rond de 1 tot 2 maanden, al blijft dat altijd een schatting. Ik ben 66, k heb een goed leven gehad. Ik weet niet of ik daar allemaal nog aan wil beginnen. Die chemotherapie en dat gehannes, dat is helemaal uw keuze en die respecteren we. Wat voor ons belangrijk is, is dat u de regie houdt en dat we u ondersteunen in wat u belangrijk vindt in deze laatste fase. Ik denk dat ik gewoon mijn rust wil. Thuis als het even kan. Dat is goed mogelijk. We schakelen dan het palliatief team in dat samenwerkt met uw huisarts. Die helpen u thuis met medicatie, begeleiding en alles wat u nodig hebt. We nemen alle tijd om dit goed te regelen. Dank u. Dat stelt me gerust. Heeft u op dit moment nog vragen of iets waar u zich zorgen over maakt? Alleen of ik veel pijn zal krijgen, Dat is een begrijpelijke zorg. Maar we hebben tegenwoordig goede medicijnen en middelen om pijn, benauwdheid of angst onder controle te houden. U hoeft niet bang te zijn dat u zult lijden. En nu staat er niet alleen voor. Oké, dan wil ik gewoon mijn laatste weken in rust doorbrengen. Dan zorgen wij samen dat dat zo comfortabel en waardig mogelijk gebeurt. En als u wilt, kunnen we binnenkort een gesprek inplannen waar uw dochter of iemand anders bij is. Ja, dat lijkt me goed. Ik wil het haar zelf ook nog uitleggen, maar het is fijn als u erbij bent. Dat doen we. En tot die tijd, we zijn bereikbaar, dag en nacht. U bent niet alleen.